(page_topic7)=
Toetsing & beoordeling
=======================
Om Datageletterdheid af te ronden moet je zowel de weekopdrachten (ten minste vier van de vijf) als de eindopdracht met een voldoende hebben afgerond. Hoe dit in zijn werking gaat staat hierna beschreven.

## Weekopdrachten
Tijdens de eerste vijf lesweken worden er weekopdrachten meegegeven. Al deze opdrachten worden individueel uitgevoerd en beoordeeld. Ten minste vier van de vijf weekopdrachten moeten met een voldoende worden afgerond om een cijfer te kunnen ontvangen op de eindopdracht.

## Eindopdracht
De eindopdracht wordt gedaan in groepen van 4 of 5. Deze opdracht wordt beoordeeld met een cijfer. Bij het beoordelen van de eindopdracht gelden de onderstaande beoordelingscriteria.

### Code (33%)
- De code is leesbaar.
- De code is voorzien van commentaar.
- Het commentaar beschrijft wat de code doet en geeft uitleg over de gezette denkstappen.
- De code is functioneel, waarbij de gezette denkstappen in het commentaar zijn opgenomen.
- De code is zelf geschreven, waarbij hulpmiddelen zijn toegestaan.
- De code is van voldoende niveau.

### Analyse (33%)
- De analyse is passend bij wat er in de figuren te zien is.
- In de analyse wordt de data helder ge√Ønterpreteerd.
- Bij de analyse worden externe bronnen betrokken (in APA-stijl) indien van toepassing.

### Advies (33%)
- Het advies heeft een professionele toon.
- Het advies is relevant voor de ontvanger.
- Het advies is een logisch vervolg op de analyse.
